#summary Guida alle funzioni di ricerca - Breve introduzione all'uso del motore di ricerca Lucene in Wviola

= Come cercare i documenti multimediali archiviati in Wviola =

== Introduzione ==

Quando i documenti multimediali vengono archiviati, vengono posti in un raccoglitore. È possibile cercare un documento specificando parole associate al documento stesso, oppure al suo raccoglitore.

Il linguaggio per le interrogazioni e sia potente sia semplice da usare. Quella che segue è solo una breve introduzione. Ulteriori informazioni possono essere trovate nella guida in linea nel [http://zendframework.com/manual/en/zend.search.lucene.query-language.html sito web dedicato a Zend Lucene].

== Terminologia ==

I *termini* sono le cose di cui si compone un'interrogazione. Possono essere parole semplici, frasi (gruppi di parole racchiuse tra virgolette doppie) oppure sottointerrogazioni (interrogazioni racchiuse tra parentesi tonde).

{{{
Il mio cane Pluto
}}}

cercerà tutti i documenti che hanno le parole _il_ oppure _mio_ oppure _cane_ oppure _pluto_ nel titolo, nelle note, ecc.

{{{
"Il mio cane Pluto"
}}}

cercherà invece tutti i documenti che contengono esattamente la frase _il mio cane pluto_.

I *campi* sono modi per essere più specifici nell'effettuare una ricerca, indicando dove guardare esattamente. Ad esempio, è possibile cercare una parola solo nel titolo di un documento, oppure solo nelle note del raccoglitore associato.

{{{
title:Pluto
}}}

Gli *intervalli* servono a specificare dei limiti al cui interno cercare qualcosa.

{{{
date:[20090101 TO 20100531]
}}}

cercheà tutti i documenti contenuti in raccoglitori per i quali la data dell'evento è compresa tra il 1 gennaio 2009 e il 31 maggio 2010, estremi inclusi (usando le parentesi graffe si sarebbero esclusi gli estremi).

== Operatori booleani ==

Gli *operatori booleani* consentono di combinare i termini di ricerca.

{{{
notes:"Il mio cane" AND title:Pluto
}}}

cercherà i documenti con _il mio cane_ nelle note *e* _Pluto_ nel titolo, mentre

{{{
notes:"My dog" OR title:Pluto
}}}

cercherà quelli con una delle due corrispondenze (o entrambe).

È possibile anche specificare l'operatore NOT, come in

{{{
autunno AND NOT Pluto
}}}

Gli operatori booleani possono essere espressi anche in minuscolo, oppure sostituiti da `&&` (and) `||` (or) e '!` (not).

È possibile anche usare `+` e `-`, come in

{{{
+autumn -billy
}}}

